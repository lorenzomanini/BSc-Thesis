\chapter*{Ringraziamenti}
\thispagestyle{empty}

Vorrei iniziare ringraziando la prof.ssa Ercolessi per l'oppurtunità che mi ha dato accettando di guidarmi nella realizzazione di questa tesi. Tramite il tempo e la professionalità che mi ha dedicato ho potuto scoprire, almeno in una sua piccola parte, la bellezza dell'indagine geometrica della fisica. Le conoscenze che mi ha trasmesso e guidato ad apprendere sono ora per me il punto di partenza degli anni di studio che mi aspettano, e che non vedo l'ora di iniziare.

Con questa tesi si conclude un percorso durato anni di passione, difficoltà e crescita. L'introspezione e i cambiamenti che ho attraversato non sarebbero stati possibili senza le relazioni e gli incontri con persone che mi hanno ispirato, mi sono state vicino e hanno condiviso difficoltà e leggerezze della vita. Un grande ringraziamento va quindi a tutte queste persone e di seguito ne menziono solo alcune.

Un grazie ai miei genitori, per il loro amore e supporto, e per essere sempre stati disposti al dialogo, anche davanti alle differenze.

Ad Alice, con la quale ho condiviso la crescita e la vita per molti di questi anni, per le tante cose che mi ha donato e che rimarranno con me.

A Nicolò, amico, confidente e collega, per il nostro dialogo sempre stimolante e per la condivisione dell'amore della scienza.

A Magro e Dani, con i quali mi lega un'amicizia fraterna, per esserci sempre, per i loro consigli e il loro credere in me.

A Francesca, Giovanni e Giulia, miei compagni di viaggio nell'ultimo anno di questo percorso, per la loro amicizia, per la fatiche condivise e gli incoraggiamenti reciproci.

A Giuseppe, Leonardo e Alessandro, con i quali ho condiviso i confusi e spensierati anni delle superiori, per i nostri incontri nei quali rimane quella rara leggerezza.

Infine vorrei ringraziare tutte le persone con le quali ho condiviso ansie e sorrisi, in pausa pranzo, prima degli esami, davanti a una macchinetta del caffé, perchè in quei momenti si vive una semplice e pura fratellanza che, più spesso di quanto me ne sia reso conto, è stata di aiuto inestimabile.

\clearpage